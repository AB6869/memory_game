### Programmeringsuppgift

Du gör uppgiften hemma och skickar in den till oss innan vi träffas. Målet med uppgiften är att skapa ett diskussionsunderlag kring dina erfarenheter av systemutveckling. Det är inte så viktigt med hur det grafiska ser ut, vi är mer intresserade av det tekniska och gör en bedömning av koden utifrån struktur och läsbarhet. Under diskussionen vill vi gärna veta hur du gått tillväga och att du motiverar de val du har gjort. Kom ihåg att det inte finns något rätt eller fel sätt att lösa uppgiften.

### Instruktioner

Vi vill att du ska skapa ett färg memory spel. Spelplanen ska vara baserad på ett 4 x 4 rutnät (dvs 16 rutor totalt). Spelet går ut på att man ska vända kort för att se en färg och så ska man hitta den andra matchade färgen. Spelplanen ska börja med att alla kort är nedåtvända och när man klickar på dem så ser man färgen. Om två kort är lika så får spelaren ett poäng och korten tas bort från spelplanen, under denna tid så ska hela spelplanen vara fryst i 2 sekunder och man får inte interagera med de andra korten. Skulle de två kort vara av olika färger så förlorar spelaren 1 poäng och korten vänds upp och ner igen efter 2 sekunder, så samma 2 sekunders regel gäller här. Detta repeteras sen tills hela spelplanen är tom och alla kort har blivit hittade.

### Krav

● Vi ser helst att uppgiften löses i React Typescript.
● Information om nuvarande spelomgång ska visas (Exempelvis hur många poäng har spelaren nu)
● När spelet är över så ska man på något sätt bli notifierad och ha möjligheten att börja om på nytt.

Det viktigaste här är inte att få ett 100% komplett spel utan att du har bra strukturerad kod som går att diskutera.

Skicka in ditt projekt i en ZIP-fil och skicka inte med node_modules.
Lycka till!
